# GLOBAL GAME JAM 2020 NASIL GEÇTİ ?   

 Öncelikle bilmeyenler için biraz Global Game Jam hakkında konuşalım. 
GGJ'nin kendi websitesindeki tanımdan yola çıkarsak "Get together and create 
games in one weekend in hundreds of locations worldwide". Yani amacımız dünyanın
farklı noktalarında, belirlenen tarihlerde(haftasonu) , 48 saat içerisinde, belirlenen
konu üzerine oyun geliştirmek.Peki amacımız nedir diye sorabilirsiniz.Aslında bunu da
GGJ'nin sloganından yola çıkarak bulabiliriz. "innovation. Collaboration. Experimentation".
Yani; inovasyon yap, işbirliği yap ve deneyimle.Çok farklı lokasyonlardan çok farklı
düşünce şekillerine sahip senaristler, tasarımcılar, geliştiriciler gibi alanlarda kendisini 
geliştirmek ve ürün ortaya çıkarmak isteyen insanlarla 48 saat süresince oyun geliştiriyorsunuz.
Gerçekten çok güzel bir deneyim.

   GGJ 20'ye gelirsek; Ben, Jam site'nı Innopark Konya'nın üstlendiği, sponsorluğunu Konya Büyükşehir
Belediyesi'nin gerçekleştirdiği Kılıçarslan Gençlik Merkezi'nde katıldım. Katıldım diyorum çünkü
bir ekibim yoktu. Fakat çok şükür orda gerçekten oyun geliştirmeye gönül vermiş 10 kişiden oluşan uyumlu bir
ekip kurduk. Konunun açıklanmasını beklerken konu hakkında biraz konuştuk. Açıkçası ben Çin'de gerçekleşen
salgın hastalık olaylarından dolayı konunun "virüsler" yada "salgın hastalıklar" ile ilgili olabileceğini düşündüm
Fakat biraz ters köşe oldum gibi :). Bu senenin konusu "repair" yani "tamir" oldu. geliştirdiğimiz oyundan bashtemek gerkirse;
yerin altından üstüne kadar Evreni nasıl kirlettiğimizin ve bunu düzeltme yani tamir etme eyleminin yine bizim sorumluluğumuz
olduğunu anlatan 3 levelli "REWORLD" adında bir oyun geliştirdik. oyun ve geliştirci arkadaşlarla ilgili ayrıntılı bilgiye
[BURDAN](https://globalgamejam.org/2020/games/rework-8) ulaşabilirsiniz. Ayrıca sitede yer alan Source files dan
indirilen dosyalar içerisinde release dosyasından .exe uzantılı dosyayı açarak windows platformunda oyunumuzu oynayabilirsiniz.

   Son olarak; Bir elin nesi var iki elin sesi var atasözünün doğruluğunu sonuna kadar anlamış oldum. Ekip çalışması,
işbirliği, kısıtlı zamanda iş yönetimi ve networking(çevre edinme) deneyimlerinde bulundum. Eğer siz de oyun geliştiriyor 
veya oyun geliştirme sürecinin nasıl işlediğini merak ediyorsanız GGJ'ye katılmanızı kesinlikle tavsiye ediyorum. Bir sonraki
yazıda görüşmek dileğiyle hoşçakalın.