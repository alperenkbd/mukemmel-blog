



# İzlemeyenin Çok Şey Kaçıracağı 18 Film



kaynak:http://www.beyazperde.com/



### 18. Telefon kulübesi, 2002

<img src="https://raw.githubusercontent.com/alperenkbd/mukemmel-blog/master/public/phone-booth.jpg" />

[IMDb: 7.0](https://www.imdb.com/title/tt0183649/?ref_=fn_al_tt_1) 	

Stu Shepard,parlak bir reklamcıdır. Sadece özel görüşmelerini belirlediği bir telefon kulübesinden yapmaktadır. Bir gün her zamanki gibi özel görüşmesini yaptıktan sonra kulübeden çıkarken telefon çalmaya başlar. Kulübeyi hedef alan bir seri katil, adamı kontrol etmeye başlar. Silahın kırmızı ışığını alnında hisseden Shepard, bütün emirleri yerine getirecektir. Polis de etrafı sarmaya başlamıştır. Ve bir tanesi bu olayı bitirmeye kararlıdır..!

fragman için [tıklayın](https://www.youtube.com/watch?v=7q28Uwxh1Mo)

https://raw.githubusercontent.com/alperenkbd/mukemmel-blog/master/public/phone-booth.jpg

### 17. Babam Ve Oğlum, 2005

<img src="https://raw.githubusercontent.com/alperenkbd/mukemmel-blog/master/public/babamveoglum.jpg" />



[IMDb: 8.3](https://www.imdb.com/title/tt0476735/?ref_=fn_al_tt_1)

Babam ve Oğlum'da, 12 Eylül darbesinin yıktığı hayatlardan birinde yetişmektedir küçük Deniz. Deniz artık babasıyla birlikte, hiç görmediği dedesinin yanında, küçük bir kasabada yaşayacaktır. Köye vardıklarında Sadık yıllar önce küstüğü babasını ilk kez görüyordur.Zamanla Deniz bu hiç görmediği ailesine alışırken ve her şey düzelmeye başlamışken yaşanan bir dram herkesi derinden etkileyecektir.

fragman için [tıklayın](https://www.youtube.com/watch?v=UQoaqI_WnWM)



### 16. Who Am I ? , 2014

![whoami](https://raw.githubusercontent.com/alperenkbd/mukemmel-blog/master/public/whoami.jpg)

[IMDb: 7.6](https://www.imdb.com/title/tt3042408/?ref_=fn_al_tt_1)

Genç bir bilgisayar dehası olan Benjamin, sadece Almanya’da değil dünya çapında tanınan biri olmak istemektedir. Yer altı bir hacker grubu, Benjamin’i aralarına katılmaya çağırınca, Benjamin bu tehlikeli teklifi kabul eder ancak bu tehlikeli oyunlarda başına geleceklerden habersizdir.

fragman için [tıklayın](https://www.youtube.com/watch?v=5vnjheCqRIs)



### 15. Forest Gump, 1994

![Forrest-Gump](https://raw.githubusercontent.com/alperenkbd/mukemmel-blog/master/public/Forrest-Gump.jpg)

[IMDb: 8.8](https://www.imdb.com/title/tt0109830/?ref_=fn_al_tt_1)

Forrest Gump, düşük I.Q. sahibi genç bir adamdır. Jenny ile tanıştığında ona aşık olur. Gump aralarında Elvis Presley, Kennedy, Nixon’ın da olduğu tarihsel kişilerle kaza eseri tanışır ve 50’lerden 70’lerin sonuna kadar gelen bir süre zarfında olaylar gelişir. Gump tamamen tesadüf olarak Vietnam savaşına ve Amerikan yakın tarihinin önemli olaylarına şahitlik eder ve hatta rol alır. Ancak bilmeden yaptıklarının ne kadar önemli sonuçları olduğundan da haberi yoktur.

fragman için [tıklayın](https://www.youtube.com/watch?v=bLvqoHBptjg)

 

### 14. Buz Devri, 2002

![iceage](https://raw.githubusercontent.com/alperenkbd/mukemmel-blog/master/public/iceage1.jpg)

[IMDb: 7.5](https://www.imdb.com/title/tt0268380/?ref_=fn_al_tt_1)

Buzul çağı, dünyaya hüküm sürmeye başlamıştır. Bu ıssız ve korkunç dünyada bir başlarına olan zavallı hayvanlar, bir şekilde hayatta kalmanın yollarını aramaktadırlar. Uzun tüylü, kendi halinde bir mamut; karizmatik ve dişli bir kaplan ve muzır bir rakun, nasıl olduysa bu kaos esnasında bir araya gelmişlerdir. Bu üç birbirinden farklı türe mensup hayvanın odağında ise tek bir mevzu vardır. Buldukları küçük bebeği, insanlara ulaştırıp o bebeğin hayatını kurtarmak...

fragman için [tıklayın](https://www.youtube.com/watch?v=i4noiCRJRoE)



### 13. RED, 2010

![RED](https://raw.githubusercontent.com/alperenkbd/mukemmel-blog/master/public/red.jpg)

[IMDb: 7.0](https://www.imdb.com/title/tt1245526/?ref_=fn_al_tt_1)

Frank Moses Merkezi Haberalma Teşkilatında görevli bir ajandır. Bruce Willis'in hayat verdiği Frank karakterinin en büyük özelliği sükunet içinde ve gözlerden uzak bir hayat tarzını benimsemesidir. Tabi ki, bir gün yüksek teknoloji sahibi bir ekip onu öldürmeye kalkışınca tüm plan ve programını da değiştirmek zorunda kalacaktır. Kimliğinin ortaya çıkması ve çok önem verdiği bir kadın olan Sarah (Mary-Louise Parker)'nın hayatının tehlikeye girmesi üzerine Frank eski takımını toparlar ve son bir yaşam savaşı vermeye başlarlar.

fragman için [tıklayın](https://www.youtube.com/watch?v=-JZ_moituIo)



### 12. Apokalipto, 2006

![apokalipto](https://raw.githubusercontent.com/alperenkbd/mukemmel-blog/master/public/Apokalipto.jpg)

​	[IMDb: 7.8](https://www.imdb.com/title/tt0472043/?ref_=fn_al_tt_1)

Maya uygarlığında huzur ve barış dolu bir kabile, Tanrılarına kurban etmek üzere köle arayan savaşçılar tarafından vahşi bir saldırıya uğrarlar. Jaguar Paw, hamile karısını ve oğlunu saklar. Sonrada savaşa devam eder. Bir tutulma, onun yaşamını kurbanlarınkinden ayırır. Artık hayatta kalma savaşı vermek ve ailesini kurtarmak zorundadır.

fragman için [tıklayın](https://www.youtube.com/watch?v=ngWBddVNVZs)



### 11. Wild Card, 2015

![wildcard](https://raw.githubusercontent.com/alperenkbd/mukemmel-blog/master/public/wildcard.jpg)

[IMDb: 5.6](https://www.imdb.com/title/tt2231253/?ref_=nv_sr_srsg_0)

Eski bir kompülsif kumarbaz olan Nick Wild bu alışkanlığını bırakıp yeni bir hayata başlamaya karar verir. Güvenlik görevlisi ve koruma olarak çalışmaya başlar ve hayatını sadece bu şekilde kazanır. Tek prensibi ise asla silah ya da benzeri bir mekanizma kullanmamaktır. Fakat yakın bir arkadaşı azılı bir çete tarafından ölesiye dövüldüğünde prensiplerini yeniden düşünecek ve intikam planları kurmaya başlayacaktır.

fragman için [tıklayın](https://www.youtube.com/watch?v=7fJGbTfFPkM)



### 10. Marslı, 2015

![marslı](https://raw.githubusercontent.com/alperenkbd/mukemmel-blog/master/public/marslı.jpg))

[IMDb: 8.0](https://www.imdb.com/title/tt3659388/?ref_=nv_sr_srsg_0)

Mars gezegenine astronotların gönderildiği bir görevde, Mark Watney isimli astronot şiddetli bir fırtına sonrası öldü sanılarak ekibi tarafından terk edilir. Fakat Watney hayattadır ve kendisini Mars’ta yapayalnız bulur. Elindeki sınırlı olanaklarla, zekasını ve dayanıklılığını kullanarak dünyaya yaşadığına dair bir sinyal göndermeye çalışır. Milyonlarca mil uzakta NASA ve uluslararası bilim insanları durmaksızın bu ‘Marslı’nın eve dönmesi için uğraşırken, ekip arkadaşları da tehlikeli bir kararın eşiğine gelecektir...

fragman için [tıklayın](https://www.youtube.com/watch?v=ej3ioOneTy8)



### 9. The Mechanic, 2011

![the-mechanic](https://raw.githubusercontent.com/alperenkbd/mukemmel-blog/master/public/the-mechanic.jpg)

[IMDb: 6.6](https://www.imdb.com/title/tt0472399/?ref_=vp_back)

Mekanik; olası düşmanları yok eden bir yeraltı örgütünün suikastçılarına verdiği bir isimdir. Arthur Bishop eli çabuk, temiz ve profesyonelce iş çıkaran bir mekaniktir. Öyle ki örgütle arasındaki bir numaralı arabulucu olan 'menajeri' Koca Harry’i dahi ortadan kaldırmaktan çekinmez. İç çalkantıları ile boğuşurken Harry’nin doyumsuz ve soğukkanlı oğlu Steve (Ben Foster) ile aralarında ilginç bir ortaklık doğar...

fragman için [tıklayın](https://www.youtube.com/watch?v=CMklQNn0OH0)



### 8. Yıldızlararası, 2014

![yıldızlararsı](https://raw.githubusercontent.com/alperenkbd/mukemmel-blog/master/public/yıldızlararsı.jpg))

[IMDb: 8.6](https://www.imdb.com/title/tt0816692/?ref_=nv_sr_srsg_0)

Yıldızlararası'nda, teknik bilgisi ve becerisi yüksek olan Cooper, geniş mısır tarlalarında çiftçilik yaparak geçinmektedir; amacı iki çocuğuna güvenli bir hayat sunmaktır. Onlarla yaşayan Büyükbaba Donald çocuklara göz kulak olurken, henüz 10 yaşındaki kızı Murph şaşırtıcı bir zekaya sahiptir. Geçmişte bıraktığı biliminsanı kariyerini özleyen Cooper'un karşısına bir gün beklenmedik bir teklif çıkar ve ailesinin, dahası insanlığın güvenliği için zorlu bir karar alması gerekir...

fragman için [tıklayın](https://www.youtube.com/watch?v=zSWdZVtXT7E)



### 7.  Se7en,  1995

![se7en](https://raw.githubusercontent.com/alperenkbd/mukemmel-blog/master/public/se7en.jpg)

[IMDb: 8.6](https://www.imdb.com/title/tt0114369/?ref_=fn_al_tt_1)

Yedi, seri cinayetler işleyen bir katilin peşine düşen iki polis dedektifinin hikayesini anlatıyor. Bir seri katil 7 ölümcül günahı işleyenleri kendi yöntemleriyle öldürmektedir. Yedi Ölümcül Günah, Hıristiyanlık inançlarına göre Kibir, Açgözlülük, Şehvet Düşkünlüğü,Kıskançlık, Oburluk,Yıkıcılık ve Tembellik'tir. İki polis dedektifi bu seri katilin peşindedir.

fragman için [tıklayın](https://www.youtube.com/watch?v=znmZoVkCjpI)



### 6. Kanlı Elmas, 2006

![blood-diamond](https://raw.githubusercontent.com/alperenkbd/mukemmel-blog/master/public/kanlı-elmas.jpg)

[IMDb: 8.0](https://www.imdb.com/title/tt0450259/?ref_=nv_sr_srsg_0)

Bambaşka hayatlardan gelen, vaktiyle orduda görev yapmış Danny Archer ile uzun zaman önce ait olduğu yerden kopartılarak elmas madenlerinde işe koyulmuş Solomon Vandy. Herkesin gözdesi, büyüleyici bir elmasın varlığı nedeni ile yolları kesişir. Her ikisi de elmasın peşi sıra gazeteci Maddy Bowen ile beraber yola çıktıklarında hayatlarına dair değerli birer fırsatı da yakalamışlardır. Solomon ait olduğu yere, ailesine kavuşabilme ihtimali ile Danny ise yeni bir hayata başlamanın umudu ile aydınlanırlar. 

fragman için [tıklayın](https://www.youtube.com/watch?v=yknIZsvQjG4)



### 5. Parker, 2013

![parker](https://raw.githubusercontent.com/alperenkbd/mukemmel-blog/master/public/parker.jpg)

[IMDb: 6.2](https://www.imdb.com/title/tt1904996/?ref_=fn_al_tt_1)

Parker, bildiklerinizden farklı bir hırsız. Onun ahlaki değerleri var, fakirden zaten çalmıyor ve mecbur kalmadıkça kimsenin canını yakmıyor. Fakat adam öldürmeyi sevmeyen, işini mümkün mertebe kansız yollardan çözmeyi seven Parker'a beraber soygun yaptıkları ekip arkadaşları büyük bir kazık atınca işin rengi değişiyor! Ne kadar merhametli olsa da, şimdi sıra kendi yöntemleriyle intikam almakta. Üstelik bol suç ve aksiyon dolu macerada yalnız da değil. Paraya ihtiyacı olan güzel emlakçı Leslie, bir mücevher soygunu planıyla karşısına çıkıyor ve Parker'ı bu planı uygulamaya ikna ediyor!

fragman için [tıklayın](https://www.youtube.com/watch?v=QGu6InUcdUY&t=49s)



### 4. Solace, 2015

![solace](https://raw.githubusercontent.com/alperenkbd/mukemmel-blog/master/public/solace.jpg)

[IMDb: 6.4](https://www.imdb.com/title/tt1291570/?ref_=nv_sr_srsg_3)

Afonso Poyart'ın yönettiği film, korkunç cinayetler işleyen ve ardında hiçbir iz bırakmadan kimliğini saklamayı başaran bir seri katilin peşine düşen, genç bir FBI dedektifinin hikayesini ele alıyor. Genç dedektifin bu zorlu davada, kızının ölümünün ardından hayata küsüp emekli olan bir uzman tıpçıya ihtiyacı vardır ve onu davayı çözmek için birlikte çalışmaya ikna etmesi gerekmektedir.

fragman için [tıklayın](https://www.youtube.com/watch?v=sk0zmmokde4)



### 3. Zincirsiz, 2012

![zincirsiz](https://raw.githubusercontent.com/alperenkbd/mukemmel-blog/master/public/zincirsiz.jpg)

[IMDb: 8.4](https://www.imdb.com/title/tt1853728/?ref_=nv_sr_srsg_0)

Zincirsiz, Köle Django’nun Alman asıllı ödül avcısı Dr. King Schultz ile yolunun kesişmesiyle başlıyor. Django, eski efendisini ölü ya da diri ele geçirmek isteyen Schultz ile anlaşmaya varır ve özgürlüğü karşısında Brittle kardeşleri kendisine getirme sözü verir. Görev başarıyla tamamlanır ama ikilinin yolları ayrılmaz Schultz ve Django beraber Güney’in en çok aranan suçlularının peşine düşerler… ‘Avlanma’ hünerini her geçen gün geliştiren Django’nun artık tek bir hedefi vardır: köle ticareti yüzünden kaybettiği eşi Broomhilda’yı bulmak ve onu kurtarmak... Bu hedef onları kötü şöhretli “Candyland” çiftliğine ve çiftliğin sahibi olan Calvin Candie’ye götürecektir…

fragman için [tıklayın](https://www.youtube.com/watch?v=_iH0UBYDI4g)



### 2. Yeşil Yol, 1999

![greenmile](https://raw.githubusercontent.com/alperenkbd/mukemmel-blog/master/public/greenmile.jpg)

[IMDb: 8.6](https://www.imdb.com/title/tt0120689/?ref_=fn_al_tt_2)

 Paul Edgecomb'un hapishanedeki görevi, idama mahkum edilen mahkumları son yolculuklarına uğurlamaktır. Çalıştığı yıllar içerisinde yüzlerce mahkumu idam etmiştir. Bir gün John Coffey isimli korkutucu görünümlü bir adamla tanışır. Ancak Coffey'in bu ürkütücü görünümünün altında oldukça saf bir ruh yatmaktadır. Coffey, iki küçük kız çocuğunun katil davasında yargılanmaktadır. Coffey'in günden güne gün yüzüne çıkan dünya ötesi güçleri, karakteri hakkında yeni ipuçlarını anbean ortaya çıkaracaktır.

fragman için [tıklayın](https://www.youtube.com/watch?v=Ki4haFrqSrw)



### 1. The Godfather, 1972

![thegodfather](https://raw.githubusercontent.com/alperenkbd/mukemmel-blog/master/public/thegodfather.jpg)

[IMDb: 9.2](https://www.imdb.com/title/tt0068646/?ref_=nv_sr_srsg_0)

Baba, 40’lar ve 50’lerin Amerika’sında, bir İtalyan mafya ailesinin destansı öyküsünü konu alıyor. Don Corleone’nin kızı Connie’nin düğününde, ailenin en küçük oğlu ve bir savaş gazisi olan Michael babasıyla barışır. Bir suikast girişimi, Don’u artık işleri yönetemeyecek duruma düşürünce, ailenin başına Michael ve ağabeyi Sonny geçer. Danışmanları Tom Hagen’in de yardımlarıyla diğer ailelere savaş açan Corleone ailesi, eski moda yöntemleri de değiştirmeye başlar.

fragman için [tıklayın](https://www.youtube.com/watch?v=sY1S34973zA)